# Mindlab-Safe-Roads
**Έργο της ομάδας MindLab-Safe Roads για τον 7ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ**

**MindLab Safe Roads**


**Περιγραφή**


Ένας από τους πιο σημαντικούς δημόσιους χώρους που κινούνται εκατομμύρια άνθρωποι καθημερινά είναι το οδικό μας δίκτυο. Το ερώτημα που θέλει να απαντήσει η ομάδα μας μέσω του project της είναι αν μπορεί να δημιουργηθεί ένα σύστημα ρομπότ και εφαρμογών ως βοηθών για να μάθουμε για τους κανόνες κυκλοφοριακής αγωγής.
Η ομάδα μας η οποία αποτελείται από μαθητές A-B Δημοτικού θα ασχοληθεί με την δημιουργία ενός ρομποτικού συστήματος για να γνωρίσουν τα παιδιά και οι χρήστες του  τους βασικούς κανόνες κυκλοφοριακής αγωγής.  Το Project αποτελείτε από 3 μέρη.
Αρχικά μέσα από μια εφαρμογή που θα δημιουργήσουν τα παιδιά με το Scratch Jr μαθαίνουμε για τους κανόνες Κυκλοφοριακής αγωγής.
Δεύτερο μέρος είναι να προγραμματίσουμε το ρομπότ δαπέδου CuteBot Pro να εφαρμόζει τους κανόνες Κυκλοφοριακής αγωγής σε μία πίστα – μακέτα οδικού δικτύου είτε ως όχημα είτε ως πεζός αυτόνομα. 
Τρίτο μέρος θα είναι ο προγραμματισμός του τηλεχειρισμού του ρομπότ δαπέδου CuteBot Pro μέσω ενός δεύτερου microbit με σκοπό οι χρήστες να προσπαθήσουν να τηλεχειριστούν το ρομπότ σε μία πίστα – μακέτα οδικού δικτύου σύμφωνα με τους κανόνες Κυκλοφοριακής αγωγής.
Το συγκεκριμένο Project είναι μια ολοκληρωμένη προσέγγιση για μαθητές των πρώτων τάξεων του Δημοτικού να ανακαλύψουν βιωματικά και να πειραματιστούν με τους κανόνες κυκλοφοριακής αγωγής μέσα από πλατφόρμες, λογισμικά και ρομπότ που είναι οικονομικά, ανοικτού λογισμικού και ευρέως διαθέσιμα. 
Επίσης συνδυάζει τα 2 θέματα του διαγωνισμού δημόσιοι χώροι και ρομπότ βοηθοί. 

**Εκπαιδευτικοί στόχοι**

**Κατανόηση του δημόσιου χώρου**

Οι μαθητές θα προσεγγίσουν τους δρόμους ως δημόσιους χώρους που οι άνθρωποι συμβιώνουν και κινούνται σύμφωνα με κανόνες.

**Εισαγωγή στις βασικές αρχές της κυκλοφοριακής αγωγής**

Οι μαθητές θα κατανοήσουν βασικούς κανόνες κυκλοφορίας, τη σημασία των σημάτων και τη σωστή συμπεριφορά πεζών και οδηγών.


**Ανάπτυξη προγραμματιστικών δεξιοτήτων μέσω Scratch Jr**

Οι μαθητές θα δημιουργήσουν μια διαδραστική εφαρμογή στο Scratch Jr, μαθαίνοντας βασικές αρχές προγραμματισμού και αλληλεπίδρασης.

**Εξοικείωση με τον προγραμματισμό ρομπότ**

Οι μαθητές θα προγραμματίσουν το ρομπότ CuteBot Pro να κινείται αυτόνομα σε μακέτα, ακολουθώντας τους κανόνες κυκλοφορίας.
  
**Χρήση τηλεχειρισμού και ελέγχου ρομπότ μέσω micro:bit**

Οι μαθητές θα μάθουν να τηλεχειρίζονται το ρομπότ μέσω ενός δεύτερου micro:bit, εφαρμόζοντας τους κανόνες κυκλοφορίας σε πραγματικό χρόνο.


 **Ανάπτυξη δεξιοτήτων συνεργασίας και επίλυσης προβλημάτων**
 
Οι μαθητές θα εργαστούν σε ομάδες για να σχεδιάσουν, να προγραμματίσουν και να βελτιώσουν το σύστημα, ενισχύοντας την ομαδική εργασία.



**Υλικά που θα χρησιμοποιηθούν:**

Μακέτα 200 Χ 200 εκατοστά : 10 ευρώ
2X Cutebot Pro :130 ευρώ
2Χ Micro:bit : 40 ευρώ
Δομικά υλικά και καθημερινά αντικείμενα: 0 ευρώ

